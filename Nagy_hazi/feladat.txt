Egy szöveges fájl a legósdobozban tárolt alkatrészek katalógusát tartalmazza, minden sora egy alkatrész azonosítóját és darabszámát

4515374/60481 6 db

Egy másik szöveges fájl lego készleteket tárol, minden készletet három sorban, az alábbi szerkezet szerint

1 .sor: készlet neve: pl. NASA Apollo 11 holdkomp
2. sor: készlet építőelemei: pl. 4515374/60481 6 db 4515323/60412 3 db ... stb
3. sor: készlet ára

Írjon programot, mely kilistázza, hogy melyik az a legdrágább készlet, mely a legósdobozban tárolt elemekből kirakható.

A kitűzött feladattal kapcsolatban az alábbiakat várjuk el:

Kell, hogy szerepeljen benne szöveges fájlkezelés
Kell, hogy szerepeljen benne dinamikus adatszerkezet
Kell, hogy szerepeljen benne sztringfeldolgozás
Az elvárásoknak tipikusan jól megfelelnek olyan jellegű feladatok, melyek
szöveges fájlokból adatokat olvasnak be
azokat dinamikus adatszerkezetben tárolják
majd egy adott kérdés megválaszolásához a tárolt adatsorokat többször be kell járniuk.

A fájlokat csak egyszer olvashatja végig a program beolvasó rutinja,
Az adatok feldolgozása szekvenciálisan történjen,
A fájlok méretét nem szabad az operációs rendszer segítségével lekérdezni és felhasználni,
A feldolgozandó adatok egy részét vagy egészét, az adatok közti kapcsolatoknak megfelelően egy összetettebb dinamikus adatszerkezetben, a memóriában kell tárolni (a dinamikusan nyújtózkodó tömböt nem fogadjuk el dinamikus adatszerkezetként)
Az adatszerkezetben ne legyenek többszörösen tárolt adatok
A dinamikus adatszerkezetet úgy kell megtervezni, hogy azon a végeredmény kiszámításhoz használt algoritmus hatékonyan működjön (vagyis a teljesen általános, mindent egyetlen univerzális adattípusban tároló megoldás nem elfogadott),
Törekedni kell a program megfelelő szintű dekompozíciójára (függvényekre bontás)
A programban figyelni kell a memóriagazdálkodásra (ne szivárogjon a memória)
A programnak nem csak egyetlen adatsoron kell jól működnie
A teszteléshez természetesen nem kell valóságos adatsorokat felhasználni, hanem olyan tesztadatokat találjunk ki és használjunk, amiken megmutatható, hogy nem csak a kézenfekvő esetekben működik helyesen a program
A tesztadatokat tartalmazó fájlok elkészítése is része a feladatnak.